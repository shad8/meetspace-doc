Projekt inżynierski Meetspace to aplikacja do zarządzania wydarzeniami. Serwis pozwala wszystkim tym, którzy organizują różnego rodzaju konferencje, spotkania czy warsztaty, na rozreklamowanie się i dotarcie do większego grona odbiorców. Organizator dostaje do dyspozycji intuicyjny interfejs dopasowujący się do rozdzielczości urządzenia, na którym jest wyświetlany, możliwość logowania do aplikacji poprzez portal Facebook czy spersonalizowanie strony wydarzenia do własnych wymagań. Natomiast osoby szukające wydarzeń, chcące otrzymywać najświeższe informacje na temat spotkań, mogą zapisać się do newslettera. W każdą niedzielę, na skrzynkę pocztową, dostaną e-mail ze wszystkimi, ostatnio dodanymi wydarzeniami.

Projekt powstał w oparciu o najnowsze standardy tworzenia oprogramowania, z wykorzystaniem elementów metodyki Scrum. Pozwoliło to na osiągnięcie celów, które przed sobą postawiliśmy jako twórcy i przyszli użytkownicy.
